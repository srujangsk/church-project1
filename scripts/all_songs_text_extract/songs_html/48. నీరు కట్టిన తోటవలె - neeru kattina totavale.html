<!DOCTYPE html>
<html>
<head>
<title>48. నీరు కట్టిన తోటవలె - neeru kattina totavale</title>
</head>
<body>
48. నీరు కట్టిన తోటవలె - neeru kattina totavale
 నీరు కట్టిన తోటవలె వృద్ధి పొందెదవు 
నేల నాటిన చెట్టు వలె అభివృద్ధి పొందెదవు (2)
 వృద్ధి పొందెదవు నీవు అభివృద్ధి పొందెదవు (2)
1) సర్వశక్తుని వెదకిన యెడల నీకు దొరుకునులే
 నీ యందు ఆయన శ్రద్ధ నిలిపి వర్ధిల్లచేయునులే (2) 
మొదట నీ స్థితి కొంచెమైనను ఎక్కువ చేయునులే 
నీతికి తగిన ప్రతిఫలములను నీకు ఇచ్చునులే (2)
|| నీరు కట్టిన ||
2) నీ బాధలన్నీ తొలగించి నిను ఆదరించునులే 
నీకు ఇచ్చిన వాగ్దానములు తప్పక నెరవేరులే (2) 
మాట ఇచ్చిన దేవుడు నీకు తోడుగనుండునులే 
మంద వలె నీ వంశమును వృద్ధి చేయునులే (2)
|| నీరు కట్టిన ||
3) నీవు వెళ్ళు ప్రతి స్థలమందు తోడై యుండునులే
 మునుపటి కంటే మేలులు ఎన్నో అధికము చేయునులే   (2)
గమ్యము చేరేవరకు నిన్ను ప్రభువు నడుపునులే
 నీ మార్గంలో ప్రభువు దూతలు నిన్ను కాయునులే...  (2)
|| నీరు కట్టిన ||
</body>
</html>