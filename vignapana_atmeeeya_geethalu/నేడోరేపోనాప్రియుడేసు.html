<html><head><meta name='viewport' content='width=device-width, initial-scale=1.0'></head><body style='background-color: #F0F0F0'><h1>విజ్ఞాపన ఆత్మీయ గీతాలు</h1><h2>నేడో రేపో నా ప్రియుడేసు</h2><pre class='lyrics'>నేడో రేపో నా ప్రియుడేసు 
మేఘాల మీద ఏతెంచును
మహిమాన్వితుడై ప్రభుయేసు
మహీతలమున కేతెంచును

చీకటి కమ్మును సూర్యుని
చంద్రుడు తన కాంతి నియ్యడు
నక్షత్రములు రాలిపోవును
ఆకాశశక్తులు కదలిపోవును
॥ నేడో ॥

కడబూర స్వరము ధ్వనియించగా
ప్రియుని స్వరము వినిపించగా
వడివడిగా ప్రభు చెంతకు చేరెద
ప్రియమార ప్రభు యేసునూ గాంచెద
॥ నేడో ॥ 

నా ప్రియుడేసుని సన్నిధిలో
వేదన రోదన లుండవు
హల్లెలూయా స్తుతి గీతాలతో
నిత్యము ఆనంద మానందమే
॥ నేడో ॥






</pre></body></html>