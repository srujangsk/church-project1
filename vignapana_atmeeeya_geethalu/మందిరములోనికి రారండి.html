<html><body style='background-color: #F0F0F0'><h1>విజ్ఞాపన ఆత్మీయ గీతాలు</h1><h2>మందిరములోనికి రారండి</h2><pre>ప: మందిరములోనికి రారండి 
వందనీయుడేసుని చేరండి
కలవరమైనా కలతలు ఉన్నా

అ.ప: తొలగిపోవును ఆలయాన చేరను
కలుగు సుఖములు ఆ ప్రభుని వేడను

1.దేవుని తేజస్సు నిలచే స్థలమిది-
క్షేమము కలిగించు ఆశ్రయపురమిది
వెంటాడే భయములైనా వీడని అపజయములైనా 
||తొలగిపోవును||

2.సత్యము భోదించు దేవుని బడి ఇది
ప్రేమను చాటించు మమతల గుడి ఇది
శ్రమలవలన చింతలైనా శత్రువులతో చిక్కులైనా
||తొలగిపోవును||

3.శాంతి ప్రసాదించు దీవెన గృహమిది
స్వస్థత కలిగించు అమృత జలనిధి
కుదుటపడని రోగమైనా ఎదను తొలచు వేదనైనా
||తొలగిపోవును||





</pre>