<html><head><meta name='viewport' content='width=device-width, initial-scale=1.0'><style>.lyrics { font-size: 18px; }@media (max-width: 600px) {.lyrics { font-size: 16px;}</style></head><body style='background-color: #F0F0F0'><h1>విజ్ఞాపన ఆత్మీయ గీతాలు</h1><h2>రాజ్యము బలము మహిమ నీవే నీవే</h2><pre class='lyrics'>రాజ్యము బలము మహిమ నీవే నీవే
జవము జీవము జీవనమీవేనీవే
 ॥
మరియ తనయ మధుర హృదయ
మరియ తనయ మధుర హృదయ
కరుణామయా! కరుణామయా!
 ॥

చరణం : 1
 అవసరానికి మించి ఐశ్వర్యమిస్తే
మనిషి కన్నుమిన్ను కానబోడే మో
కడుపుకు చాలినంత కబళమీయకుంటే
మనిషి నీతినియమం పాటించడేమో
మనిషి మనుగడకు సరిపడనిచ్చి
శాంతి ప్రేమ తృప్తినిచ్చి
 ॥

గుండె గుండె నీ గుడి దీపాలై
అడుగు అడుగు నీ ఆలయమయ్యే
రాజ్యమీవయ్యా...
నీ రాజ్యమీవయ్యా

చరణం : 2
అర్హత లేనివారికి అధికారం ఇస్తే
దయ ధర్మం దారి తప్పునేమో
దారి తప్పినవారిని చేరదీయకుంటే
తిరిగి తిరిగి తిరగబడతారేమో
తగినవారికి తగు బలమిచ్చి
సహనం క్షమ సఖ్యతనిచ్చి
 ॥

తనువు తనువు నిరీక్షణశాలై
అణువు అణువు నీ రక్షణశాలయ్యే
బలమీవయ్యా... ఆత్మబలమీవయ్యా

చరణం : 3
శిలువపైన నీ రక్తం చిందిననాడే
శమదమాలు శోధించెనుగాదా
నీ పునరుత్థానంతో రక్షణ రాజిల్లి
శోకం మరణం మరణించెను గాదా
చావు పుటుక నీ శ్వాసలని
దయాదండన పరీక్షలని
 ॥

ఉనికి ఉనికి నీ వెలుగు నీడలని
సత్యం మార్గం సర్వం నీవని
మహిమ తెలుపవయ్యా...
నీ మహిమ తెలుపవయ్యా
 ॥


















</pre></body></html>