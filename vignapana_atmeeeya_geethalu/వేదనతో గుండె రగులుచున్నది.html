<html><body style='background-color: #F0F0F0'><h1>విజ్ఞాపన ఆత్మీయ గీతాలు</h1><h2>వేదనతో గుండె రగులుచున్నది</h2><pre>వేదనతో గుండె రగులుచున్నది
ఆదరణే లేక కుములుచున్నది
బాధల వలయాన చిక్కి – రోదనచే బహుగా సొక్కి
మనసు మూగగా మూల్గుచున్నది

అప: న్యాయాధిపతి యేసయ్యా – న్యాయము తీర్చగ రావయ్యా

1. పగవారిముందు ఘనమైన విందు సిద్ధము చేసేదనంటివే
పొగలా నను కమ్మిన నా శత్రువు క్రియలు చూచియు మిన్నకుంటివే
నా పక్షమందు నిలిచి పగతీర్చుము
నెమ్మది కలిగించి నా స్థితిమార్చుము

2. నీ సేవకులను ప్రత్యేకించితివే వారిని హెచ్చించెదనంటివే
నీ సేవకులనే వేదించువారిని వర్దిల్లనిచ్చుచుంటివే
అవమానమునే వారికి కలుగజేయుము
నీ ప్రజలను ధైర్యముతో బ్రతుకనీయుము

3. అరచేతియందు నను చెక్కుకుంటివే కీడేమి రానీయనంటివే
చెరపట్టగా నన్ను చెలరేగిన వారిని ఆటంకపరచకుంటివే
నమ్మదగిన దేవా నను ఎడబాయకము
విరోధుల చేతిలో నను పడనియ్యకుము






</pre>