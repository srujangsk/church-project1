<html><body><h2>జీవితమంటే మాటలు కాదు చెల్లెమ్మా</h2><pre>జీవితమంటే మాటలు కాదు చెల్లెమ్మా
(ఇవి) మనిషి మనిషిని నమ్మే రోజులు కావమ్మా – (2)
||జీవితమంటే||

1. నమ్ముకున్నాడు యోసేపు – అమ్ముకున్నారు అన్నలు
నమ్ముకున్నాడు ఏశావు – మోసగించాడు యాకోబు (2)
ఈ అన్నల నమ్మే కంటే…
ఈ అన్నల నమ్మే కంటే
అన్న యేసుని నమ్ముకో
రాజ్యం నీదే మేలుకో
పరలోకం నీదే ఏలుకో
||జీవితమంటే||

2. నమ్ముకున్నాడు యేసయ్యా – అమ్ముకున్నాడు శిష్యుడు
పాపుల కొరకై వచ్చాడమ్మా – ప్రాణాలే తీసారమ్మా (2)
ఈ మనుషులలోనే…
ఈ మనుషులలోనే – మమతలు లేవు
మంచితనానికి రోజులు కావు
సమయం మనకు లేదమ్మా
ఇక త్వరపడి యేసుని చేరమ్మా
||జీవితమంటే||

3. నమ్మకమైన వాడు – ఉన్నాడు మన దేవుడు
నమ్మదగినవాడు – వస్తాడు త్వరలోనే (2)
యేసుని రాకకు ముందే…
యేసుని రాకకు ముందే
మారు మనస్సును పొందుమా
ప్రభుని చెంతకు చేరుమా
రక్షణ భాగ్యం పొందుమా
||జీవితమంటే||










</pre></body></html>